Білет №25. Пытанне №1. 
Сацыяльна-эканамічнае развіццё Рэспублікі Беларусь: прыярытэты дзяржаўнай палітыкі, дасягненні ў галіне прамысловасці, сельскай гаспадаркі, сацыяльнай сферы. 
Сацыяльна-эканамічнае развіццё ў 1990-я гг.
З  распадам  СССР  карэнным  чынам  змянілася  сацыяльна-эканамічнае становішча тэрыторыі Беларусі. Распад СССР прывёў да разрыву эканамічных сувязей  паміж  былымі  савецкімі  рэспублікамі,  да  падзення  ўзроўню прамысловай  вытворчасці  і  рэальных  даходаў  насельніцтва,  да  заняпаду сельскай  гаспадаркі.  Значна  вырасла  інфляцыя  (рост  коштаў)  і  ўзровень беспрацоўя. Многія жыхары краіны аказаліся за рысай беднасці.
Прыярытэтным пытаннем стала пытанне выхаду з крызісу і пошук шляхоў пераходу  ад  камандна-адміністрацыйнай  эканомікі  да  рыначнай.  Сярод першых мерапрыемстваў, праведзеных у пачатку 90-х гг. варта адзначыць увядзенне  свабоднага  цэнаўтварэння,  дазвол  арэнды,  індывідуальнай уласнасці.  Пачнецца  працэс  прыватызацыі  -  раздзяржаўлення,  перадачы  з дзяржаўнай уласнасці ў прыватную заводаў і фабрык.
У  другой  палове  90-х  гг.  Прэзідэнтам  Рэспублікі  Беларусь  Аляксандр Рыгоравіч  Лукашэнка  ўзяў  курс  на  выпрацоўку  беларускай  сацыяльна- эканамічнай мадэлі развіцця, прыярытэтам якой стала пабудова сацыяльна- арыентаванай  рыначнай  эканомікі.  Дадзеная  мадэль  спалучае  перавагі рыначнай эканомікі і канкурэнцыі і эфектыўнай сістэмы сацыяльнай абароны насельніцтва, ідэі рынкавага самарэгулявання і дзяржаўнага кіравання.
У  другой  палове  90-х  гг.  была  зроблена  стаўка  на  захаванне  буйных прамысловых  прадпрыемстваў,  захаванне  асаблівасцей  развіцця  сельскай гаспадаркі (фінансавая падтрымка калгасаў), а таксама захаванне сацыяльных гарантый  і  сацыяльнай  падтрымкі.  Дзякуючы  актыўнаму  рэгуляванню эканомікі  з  боку  дзяржавы  ўдалося  значна  знізіць  узровень  беспрацоўя, павялічыць  дабрабыт  насельніцтва,  пераадолець  негатыўныя  крызісныя тэндэнцыі  ў  развіцці  эканомікі.  Развівалася  эканамічная  інтэграцыя  з Расійскай Федэрацыяй.
2. Сацыяльна-эканамічнае развіццё ў XXI ст.
Асаблівасці  і  напрамкі  сацыяльна-эканамічнага  развіцця  Рэспублікі Беларусь у XXI ст. былі вызначаны праграмамі, прынятымі на Усебеларускіх народных сходах у 2001, 2006, 2010, 2016 і 2021 г. Агульнай тэндэнцыяй гэтых праграм  і  прыярытэтамі  дзяржаўнай  палітыкі  сталі  пытанні  значнага павышэння  ўзроўню  і  якасці  жыцця  грамадзян,  павышэнне канкурэнтаздольнасці беларускай эканомікі, укараненне інавацый, развіццё прадпрымальніцкай дзелавой ініцыятывы, а таксама стварэнне навукаёмістых высокатэхналагічных вытворчасцей як на базе ўжо існуючых прадпрыемстваў, так  і  будаўніцтва  новых  заводаў  і  фабрык.  Акрамя  гэтага  асаблівая  ўвага надавалася  сельскай  гаспадарцы  і  развіццю  розных  сацыяльных  праграм. Значныя  сродкі  ўкладваліся  ў  развіццё  аграпрамысловага  комплексу, стварэнню высокатэхналагічных гаспадарак,
Прыярытэтам дзяржаўнай палітыкі стала прыняцце і рэалізацыя праграм па развіццю малых і сярэдніх гарадоў, вёсак, пасёлкаў гарадскога тыпу. Значныя сродкі  былі  ўкладзены  ў  стварэнне  і  развіццё  інфраструктуры  раённых цэнтраў, стварэнне спрыяльных умоў жыцця на вёсцы. Гэтыя мерапрыемствы дазволілі беларускай эканоміцы пераадолець негатыўныя тэндэнцыі развіцця.
Прамысловы  комплекс  Рэспублікі  Беларусь  -  аснова  нацыянальнай эканомікі. Прамысловы  комплекс фарміруе:  амаль  трэць  ствараемага  ВУП (27,1% у 2021 г.), тры чвэрці экспарту (75–80%), значную суму валютных паступленняў; забяспечвае працоўнымі месцамі чвэрць эканамічна актыўнага насельніцтва  краіны.  Пры  гэтым  амаль  палову  прамысловай  вытворчасці фарміруюць прыватныя прадпрыемствы.
Беларуская  прамысловасць  славіцца  многімі  таварнымі  пазіцыямі: кар'ернымі  самазваламі  "БЕЛАЗ",  калійнымі  ўгнаеннямі,  тэхнікай  заводаў "МАЗ"  і  "МТЗ",  прадукцыяй  заводаў  "Атлант",  "Гарызонт".  Актыўна развіваецца  нафтахімічная,  фармацэўтычная,  харчовая,  металургічная, хімічная, аўтамабільная, электронная, электратэхнічная галіна і многія іншыя. Значны  ўклад  у  развіццё  прамысловасці  краіны  ўносяць  прадпрыемствы лёгкай прамысловасці.
Беларускія  заводы  і  фабрыкі  не  толькі  забяспечваюць  патрэбнасці ўнутранага рынку, але і актыўна экспартуюць прадукцыю за мяжу. Вішанкай беларускай эканомікі стаў "Парк высокіх тэхналогій", які актыўна экспартуе ІТ-паслугі ў многія краіны свету. У Беларусі паспяхова рэалізуецца курс на пабудову IT-краіны і пераход да лічбавай эканомікі, робіцца стаўка на развіццё IT-індустрыі,  якая  на  сёння  з'яўляецца  адной  з  галін  нашай  краіны,  што дынамічна  развіваюцца.  Актыўна  развіваецца  індустрыяльны  парк  "Вялікі камень",  якая  з'яўляецца  беларуска-кітайскім  праектам,  які  стаў  месцам засяроджвання замежных інвестыцый і тэхналогій.
Галоўным дасягненнем развіцця сельскай гаспадаркі Рэспублікі Беларусь стала гарантаванне харчовай бяспекі краіны. Краіна поўнасцю забяспечвае сябе  неабходнымі  прадуктамі  харчавання,  а  таксама  актыўна  экспартуе прадукцыю сельскай гаспадаркі за мяжу. Дзяржава актыўна ўкладае сродкі ў развіццё  вёскі,  сельскагаспадарчых  прадпрыемстваў.  Былі  абноўлены  і мадэрнізаваны  калгасы.  Прамысловасць  краіны  забяспечыла  сельскую гаспадарку ўсёй неабходнай тэхнікай і ўгнаеннямі.
Сярод галоўных сацыяльных дасягненняў нашай краіны можна адзначыць захаванне  сацыяльнай  арыентаванасці  дзяржавы.  Дзяржава  забяспечвае высокі ўзровень сацыяльных гарантый: бясплатную адукацыю і бясплатная якасную медыцыну, пенсіі па ўзросту, сацыяльныя пенсіі. Дзяржава актыўна падтрымлівае шматдзетных сем'яў: выплаты па нараджэнні, прадастаўленне жылля, сацыяльныя льготы, усебаковая падтрымка з боку дзяржавы.
Высокі  ўзровень  сацыяльнай  абароны  і  падтрымкі  забяспечваецца інвалідам  і  пажылым  людзям.  Для  аказання  ім  неабходнай  падтрымкі сфарміравана  і  дынамічна  развіваецца  дзяржаўная  сістэма  сацыяльнага абслугоўвання. У рамках сістэмы дзяржаўнай адраснай сацыяльнай дапамогі (ДАСД)  аказваецца  матэрыяльная  падтрымка  -  малазабяспечаным грамадзянам, сем'ям, якія выхоўваюць малалетніх дзяцей, інвалідам. Беларусь знаходзіцца ў катэгорыі краін з вельмі высокім узроўнем чалавечага развіцця.