Білет №11. Пытанне №1. 
Рэвалюцыя 1905–1907 гг. і Лютаўская рэвалюцыя 1917 г. у Беларусі: асноўныя падзеі, беларускі нацыянальны рух. 
1. Рэвалюцыя 1905-1907 гг.
Прычынамі рэвалюцыі 1905-1907 гг.паслужыў цэлы шэраг пытанняў і супярэчнасцей, якія наспелі у расійскім грамадстве да пачатку XX ст. Па- першае, рэформы П. Д. Кісялёва і сялянская рэформа 1861 г. так і не змаглі вырашыць  аграрнае  пытанне.  Сяляне  па-ранейшаму  заставаліся незадаволеныя сваім становішчам, недастатковай колькасцю зямлі, а таксама існаваннем  памешчыцкага  землеўладання.  Па-другое,  феадальным перажыткам заставалася і абсалютная манархія (самадзяржаўе) і адсутнасць якіх-небудзь  дэмакратычных  правоў  у  грамадстве.  Па-трэцяе,  актуальным заставалася і нацыянальнае пытанне - пытанне аб самавызначэнні народаў.
Рэвалюцыя  1905-1907  гг.  насіла  буржуазна-дэмакратычны характар.Напярэдадні рэвалюцыі склалася некалькі палітычных лагераў, якія пераследвалі  розныя  мэты  і  задачы.  Буржуазна-ліберальны  лагер, прадстаўлены  партыяй  кадэтаў,  выступаў  за  ўсталяванне  канстытуцыйнай манархіі  з  парламентам.  У  Беларусі  іх  дзейнасьці  шырокай  падтрымкі  не атрымала.
Рэвалюцыйна-дэмакратычны  лагер  выступаў  за  сацыялістычныя пераўтварэнні.  Бальшавікі  (РСДРП)  выступалі  за  ўсталяванне  дыктатуры пралетарыяту. Партыя эсэраў выступала за сацыялістычныя рэформы, у т. л. сацыялізацыю зямлі (роўнае яе размеркаванне). Партыю эсэраў падтрымлівала значная  частка  насельніцтва  Беларусі.  Адзіная  ў  Беларусі  нацыянальна- дэмакратычная партыя Беларуская сацыялістычная грамада (БСГ) выступала за  звяржэнне  самадзяржаўя  і  аўтаномію  (шырокае  самакіраванне)  для Беларусі.
Рэвалюцыя 1905 г. пачнецца з падзей «Крывавай нядзелі» 9 студзеня 1905 г., калі ў Санкт-Пецярбургу войскі расстраляюць мірнае шэсце, якое ідзе з прашэннем да цара. Увесну-летам 1905 г. па ўсёй краіне пракаціліся забастоўкі як сялян, так і рабочых. Хваляванні ахапілі Мінск і Віцебск. У кастрычніку 1905 г. працоўныя Беларусі прынялі ўдзел ва Ўсерасійскай палітычнай стачцы (калектыўны прыпынак работы працоўнымі).
У кастрычніку 1905 г. цар Мікалай II, на фоне бесперапынных хваляванняў, быў змушаны пайсці на саступкі і выдаў Маніфест 17 кастрычніка 1905 г., які дзейнічаў і на тэрыторыі Беларусі. Згодна з Маніфестам у Расійскай імперыі ў якасці  заканадаўчага  органа  ўлады  абвяшчалася  Дзяржаўная  Дума. Абвяшчаліся дэмакратычныя свабоды: словы, друку, сходаў, веравызнанні, недатыкальнасць  асобы.  Выданне  Маніфеста  азмрочылася  падзеямі  18 кастрычніка  1905  г.  у  Мінску,  калі  быў  расстраляны  шматлюдны  мірны мітынг. У гісторыі гэта падзея атрымала назву "Курлоўскі растрэл" па імені губернатара Мінска П. Курлова.
У  лютым-сакавіку  1906  г.  адбыліся  выбары  ў  I  Дзяржаўную Думу.Большасць  месцаў  атрымала  партыя  кадэтаў.  Большасць  дэлегатаў заходніх  губерняў  (у  т.  л.  беларускіх)  падтрымлівалі  праграму  эсэраў  па сацыялізацыі  зямлі  -  перадачу  яе  ў  агульнанацыянальную  ўласнасць  з наступным размеркаваннем. У I Дзяржаўнай Думе дэпутаты ад нацыянальных ускраін  утварылі  т.  н.  групу  "аўтанамістаў",  куды  ўвайшлі  амаль  палова дэлегатаў  ад  беларускіх  губерняў.  Гэтыя  дэпутаты  стаялі  за  аўтаномію беларускіх земляў. Сярод дэпутатаў-аўтанамістаў асабліва вылучаўся Раман Скірмунт  –  пінскі  землеўладальнік,  актыўны  ўдзельнік  беларускага нацыянальнага руху.
У чэрвені 1906 г. I Дума будзе распушчана. Будуць праведзены выбары ва II Дзяржаўную Думу, дзе большасць месцаў зоймуць прыхільнікі манархіі. Пры  гэтым  ад  беларускіх  земляў  туды  ўваходзілі  і  польска-беларускія аўтанамісты, аднак іх колькасць была нязначнай. Ва ўмовах стомленасці і расчаравання  шырокіх  народных  мас  у  выніках  барацьбы  -  Мікалай  II  3 чэрвеня 1907 г. распусціць II Дзяржаўную Думу. Дадзеная падзея атрымае назву  трэцячэрвенскі  дзяржаўны  пераварот  і  будзе  служыць  заканчэннем Першай Расійскай рэвалюцыі 1905–1907 гг.
Заваёвай  і  вынікам  рэвалюцыі  стала  паслабленне  самадзяржаўя  і  яго паступовае  пераўтварэнне  ў  абмежаваную  канстытуцыйную  манархію, зараджэнне  расійскага  парламентарызму,  увядзенне  ўпершыню  ў  гісторыі Расіі дэмакратычных правоў і свабод. Аднак аграрнае і нацыянальнае пытанне так і не былі вырашаны.
2. Лютаўская рэвалюцыя
У 1914 г. успыхне Першая Сусветная вайна, якая акажацца для Расійскай імперыі не зусім удалай. Да пачатку 1917 г. паразы на фронце, праблемы з правіянтам і правізіяй, няздольнасць урада вырашаць узніклыя праблемы, а таксама  агульная  незадаволенасць,  якая  склалася  з  сітуацыяй  у  тыле  і  на фронце  -  прывядзе  да  Лютаўскай  рэвалюцыі.  У  канцы  лютага  1917  г.  у Петраградзе пачнуцца выступы працоўных, да якіх вельмі хутка далучацца салдаты.  2  сакавіка  1917  г.  Мікалай  II  падпіша  адрачэнне  ад  трона. Самадзяржаўе  будзе  звергнута.  Улада  пяройдзе  ў  рукі  Часовага  ўрада. Планавалася, што Часовы ўрад праіснуе да склікання Устаноўчага сходу, які і павінен быў вырашыць лёс Расіі.
У  Менску  паведамленне  аб  звяржэнні  царскага  ўрада  было  атрымана  1 сакавіка  1917  г.  2  сакавіка  працоўныя  дружыны  вызвалілі  палітычных зняволеных.  Былі  арыштаваны  камандуючы  фронтам,  начальнік  штаба, камендант  горада.  Створаная  міліцыя  ўзяла  пад  ахову  вакзалы,  пошту, тэлеграф. 4 сакавіка былі сфарміраваны Мінскі Савет рабочых дэпутатаў і яго часовы  выканкам.  6  сакавіка  вырашана  было  стварыць  Раду  працоўных  і салдацкіх дэпутатаў. У якасці прадстаўнічага органа Часовага ўрада ў Мінску будзе сфарміраваны Часовы камітэт парадку і бяспекі, які будзе выступаць як гарадскі орган улады.
У  гарадах  і  мястэчках  Расіі  і  Беларусі  ствараліся  органы  рэвалюцыйна- дэмакратычнай  улады  -  Саветы  рабочых  і  салдацкіх  дэпутатаў.  У  краіне ўзнікне двоеўладдзе. З аднаго боку - рэвалюцыйная-дэмакратычная ўлада ў выглядзе Саветаў, з другога - буржуазная ўлада ў выглядзе Часовага ўрада і іх органаў улады на месцах.
Пасля  Лютаўскай  рэвалюцыі  аднавіла  дзейнасць  Беларуская Сацыялістычная Грамада (БСГ). У сакавіку 1917 г. у Менск адбыўся з'езд прадстаўнікоў  беларускіх  нацыянальных  арганізацый.  З'езд  выказаўся  за дзяржаўна-тэрытарыяльную  аўтаномію  Беларусі  ў  складзе  Расійскай дэмакратычнай рэспублікі. Вышэйшым органам улады павінна была стаць Вялікая беларуская рада. З'езд абвясціў сябе вышэйшым краявым органам улады. Аднак часовы ўрад з'езд і яго рашэнні не прызнаў.
Лютаўская рэвалюцыя не толькі прывяла да звяржэння самадзяржаўя, але і адкрыла  перспектыву  да  стварэння  парламенцкай  дэмакратыі  ў  Расіі. Рэвалюцыя таксама актывізавала нацыянальны рух, які выступаў за аўтаномію беларускіх  земляў.  Пры  гэтым  становішча  ўскладнялася  тым,  што  на тэрыторыі Беларусі ўсё яшчэ працягваліся баявыя дзеянні, а частка беларускіх земляў была акупаваная нямецкімі войскамі.