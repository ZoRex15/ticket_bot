Білет №6. Пытанне №1.
Францыск Скарына – беларускі першадрукар, гуманіст, асветнік: жыццёвы шлях, філасоўскія, рэлігійныя погляды, кнігавыдавецкая дзейнасць. Паслядоўнікі Ф. Скарыны. 
1. Францыск Скарына
У першай палове XVI ст. у культуры беларускіх земляў новай з'явай стане распаўсюджванне Рэнесансу (Адраджэння). Рэнесанс зарадзіўся ў Заходняй Еўропе. Час Рэнесансу (Адраджэння) - гэта час росквіту нацыянальнай мовы і свецкай  літаратуры.  У  аснове  Рэнесансу  (Адраджэння)  ляжаў  гуманізм  - сістэма  поглядаў,  у  якой  чалавек  з'яўляўся  найвышэйшай  каштоўнасцю. Найбольш вядомымі прадстаўнікамі Рэнесансу з'яўляюцца Леанарда да Вінчы, Мікеланджэла,  Мікалай  Капернік.  Сярод  іх  дастойнае  месца  займае ўсходнеславянскі  і  беларускі  гуманіст,  асветнік  і  першадрукар,  вучоны  і пісьменнік, ураджэнец г. Полацка - Францыск Скарына (гады жыцця: 1490 - каля 1551 гг.).
Па  наяўных  дадзеных  Францыск  Скарына  нарадзіўся  ў  сям'і  купца. Першапачатковую  адукацыю  ён  атрымаў  у  Полацку  і  Вільні.  Магчыма вучыўся ў каталіцкім манастыры, дзе вывучыў лацінскую мову. У 16 гадоў Францыск  Скарына  скончыць  факультэт  вольных  мастацтваў  (філасофскі факультэт)  у  Кракаўскім  універсітэце  -  адной  з  самых  прэстыжных навучальных устаноў Усходняй і Цэнтральнай Еўропы. Пасля гэтага яшчэ пяць гадоў Скарына вучыўся ў Кракаве на факультэце медыцыны, а ступень доктара медыцыны абараніў 9 лістапада 1512 года, паспяхова здаўшы іспыты ў Падуанскім універсітэце ў Італіі. Скарына таксама атрымае ступень доктара "сямі свабодных навук", куды ўваходзілі граматыка, рыторыка, дыялектыка, арыфметыка, геаметрыя, астраномія і музыка.
У  1517  годзеФранцыск  Скарына  засноўвае  ў  Празе  друкарню  і  выдае кірылічным шрыфтам “Псалтыр” у перакладзе на царкоўнаславянскую мову ў беларускай рэдакцыі – першае друкаванае выданне ў гісторыі беларускага і ўсходнеславянскага  кнігадрукавання.  Усяго  на  працягу  1517—1519  гадоў перакладзе  і  выдась  23  кнігі  Бібліі.  У  надрукаваных  выданнях  будуць змяшчацца яго прадмовы і пасляслоўі. У кнігах былі змешчаны 51 гравюра. Ф. Скарына тройчы змясціў свой партрэт на выдадзеныя ім кнігі, што з'яўлялася адзіным выпадкам за ўвесь час выдання Бібліі ва Усходняй Еўропе.
У 1520 годзе пераязджае ў Вільню, засноўвае там першую ў гісторыі ВКЛ друкарню. У ёй Скарына ў 1522 годзе выдась «Малую падарожную кніжыцу», а  ў  1525  годзе  «Апостал».  У  далейшым,  з-за  недахопу  фінансавання,  яго дзейнасць пойдзе на спад. У 1532 г. ён нават будзе сядзець у турме за даўгі брата, але будзе вызвалены асабіста каралём. У наступным Ф. Скарына з'едзе ў  Еўропу,  у  Прагу,  дзе  будзе  працаваць  лекарам.  Большасць  навукоўцаў мяркуюць, што Скарына памер каля 1551 ці ў студзені 1552 г.
Выдавецкая  дзейнасць  Ф.  Скарыны  насіла  шмат  у  чым  характар грамадзянскага подзвігу, бо парушала пэўныя правілы. Яго выданні змяшчалі тэксты самога аўтара, а таксама гравюры і нават яго партрэты, што выклікала асуджэнне ў царкоўным асяроддзі. Погляды Ф. Скарыны сведчаць пра яго як пра гуманіста, асветніка і патрыёта. У тэкстах Бібліі асветнік Скарына паўстае чалавекам,  які  садзейнічае  пашырэнню  пісьменства,  ведаў.  Імя  Скарыны носяць універсітэт у Гомелі, цэнтральная бібліятэка, педагагічнае вучылішча, гімназія №1 у Полацку, гімназія №1 у Мінску.
2. Паслядоўнікі Францыска Скарыны
Сярод паслядоўнікаў Ф. Скарыны можна адзначыць Сымона Буднага. З 1560-х  гг.  дзейнічала  Нясвіжская  друкарня,  заснаваная  Сымонам  Будным сумесна  з  Нясвіжскім  намеснікам  Мацвеем  Кавечынскім  і  прапаведнікам Лаўрэнціем  Крышкоўскім.  У  ёй  выкарыстоўваліся  кірылічныя  шрыфты. Менавіта  там  у  1562  г.  выдадзены  знакаміты  “Катэхізіс”  і  кніга  “Пра апраўданне грэшнага чалавека перад Богам” С. Буднага. У маёнтку Цяпіна паслядоўнік  Ф.  Скарыны  Васіль  Цяпінскі  ў  1570-я  гг.  пераклаў  і  выдаў «Евангелле» на дзвюх мовах: царкоўнаславянскай і беларускай. Прадмова да гэтага выдання стала найлепшым узорам патрыятычнай публіцыстыкі.
Вядомым  кнігавыдаўцом-асветнікам  быў  Іван  Фёдараў  -  ураджэнец Беларусі. Лёс накіраваў яго ў Маскву. Там разам з Пятром Мсціслаўцам ён выдаў першую дакладна датаваную рускую друкаваную кнігу  - "Апостал" (1564). Пётр Мсціславец быў запрошаны ў Вільню купцамі Мамонічамі. На іх сродкі ён адкрыў знакамітую друкарню, у якой былі выдадзены Статут ВКЛ 1588 г., а таксама "Евангелле" і "Псалтыр".