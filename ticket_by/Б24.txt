Білет №24. Пытанне №1. 
Знешняя палітыка Рэспублікі Беларусь: удзел у дзейнасці ААН, інтэграцыйных працэсах на постсавецкай прасторы, прыярытэтныя напрамкі знешняй палітыкі беларускай дзяржавы на сучасным этапе. 
1. Фарміраванне знешнепалітычнага курса
Знешнепалітычны  курс  Рэспублікі  Беларусь  у  1990-я  гг.  вызначаўся неабходнасцю  інтэграцыі  і  ўключэння  маладой  дзяржавы  ў  сусветную супольнасць. У адпаведнасці з асноватворнымі прынцыпамі знешняй палітыкі - Рэспубліка Беларусь імкнецца да рэалізацыі прынцыпу роўнасці дзяржаў, непарушнасці межаў і непрымянення сілы, мірнага ўрэгулявання спрэчак і неўмяшання ў справы іншых дзяржаў.
Рэспубліка  Беларусь  далучылася  да  Міжнароднай  дамовы  аб нераспаўсюджанні ядзернай зброі, у выніку чаго з тэрыторыі краіны былі вывезеныя  ўсе  запасы  ядзернага  арсенала.  У  1992  г.  Рэспубліка  Беларусь падпісала Заключны акт Нарады па бяспецы і супрацоўніцтве ў Еўропе, а таксама Парыжскую хартыю, што сведчыць аб міралюбівай і добрасуседскай палітыцы Рэспублікі Беларусь.
Рэспубліка Беларусь з'яўляецца не толькі адной з краін заснавальніц Арганізацыі Аб'яднаных Нацый, але і актыўным яе ўдзельнікам. Рэспубліка Беларусь з'яўляецца ўдзельнікам розных міжнародных праграм і пагадненняў пад  эгідай  ААН  у  галіне  экалогіі,  медыцыны,  адукацыі,  сацыяльнага  і эканамічнага  развіцця.  Рэспубліка  Беларусь  падпісала  "Дэкларацыю тысячагоддзя", дзе  прапісаны  базавыя  напрамкі  паляпшэння  якасці  жыцця грамадзян.
2. Рэспубліка Беларусь і краіны СНД
Пры  гэтым  найбольш  цесныя  знешнепалітычныя  сувязі  ў  Рэспублікі Беларусь  склаліся  з  найбліжэйшым  суседам,  эканамічным,  гандлёвым  і палітычным  партнёрам  -  Расійскай  Федэрацыяй.  У  маі  1995  г.  на рэспубліканскім  рэферэндуме  народ  Беларусі  падтрымаў  ідэю  Прэзідэнта краіны А. Р. Лукашэнка па больш цеснай інтэграцыі з Расіяй. У далейшым быў падпісаны Дагавор аб дружбе, добрасуседстве і супрацоўніцтве дзвюх краін.
2 красавіка 1996 г.быў падпісаны Дагавор аб стварэнні Супольнасці Беларусі і Расіі. 2 красавіка 1997 г. быў утвораны Саюз Беларусі і Расіі, які сведчыць аб высокай палітычнай і эканамічнай інтэграцыі дзвюх дзяржаў. У снежні  1999  г.  будзе  падпісаны  Дагавор  аб  стварэнні  Саюзнай  дзяржавы Беларусі і Расіі, накіраваны на далейшае супрацоўніцтва дзвюх краін у розных напрамках унутранай і знешняй палітыкі.
Да гэтага часу Рэспубліка Беларусь і Расійская Федэрацыя застаюцца бліжэйшымі саюзнікамі ў знешнепалітычнай і эканамічнай сферы. У рамках Саюзнай дзяржавы рэалізуецца вялікая колькасць эканамічных, сацыяльных, культурных інтэграцыйных праграм.
Рэспубліка  Беларусь  таксама  актыўна  наладжвае  цесныя знешнепалітычныя і  знешнеэканамічныя  сувязі  з краінамі  СНД. У  1995  г. Расія, Беларусь і Казахстан падпішуць дагавор аб стварэнні Мытнага саюза. Мытны саюз будзе садзейнічаць ліквідацыі гандлёвых і эканамічных бар'ераў паміж краінамі. У 2000 г. будзе падпісаны дагавор аб стварэнні Еўразійскай эканамічнай  супольнасці  (ЕўрАзЭС),  куды  ўвойдуць  Беларусь,  Казахстан, Расія, Кыргызстан і Таджыкістан. У рамках аб'яднання краіны накіруюць свае намаганні на фармаванне агульнага гандлёвага і мытнага рынку.
Наступным крокам па больш цеснай эканамічнай і гандлёвай інтэграцыі і збліжэнні краін стане стварэнне ў 2015 г. Еўразійскага эканамічнага саюза, куды  ўвойдуць  Арменія,  Беларусь,  Казахстан,  Кыргызстан  і  Расія.  Мэта дадзенага саюза - фарміраванне адзінага эканамічнага рынку.
Рэспубліка Беларусь таксама актыўна ўдзельнічае ў ваенна-палітычных саюзах на прасторах СНД. У 2002 г. Беларусь, Расія, Арменія, Казахстан, Кыргызстан  і  Таджыкістан  падпішуць  Статут  Арганізацыі  дагавора  аб калектыўнай бяспецы (АДКБ). Гэта арганізацыя мае абарончую накіраванасць і заснавана на прыярытэце папярэджання і недапушчэння ваенных канфліктаў. У  рамках  АДКБ  праводзяцца  розныя  ваенныя  вучэнні,  накіраваныя  на павышэнне баяздольнасці войск арганізацыі.
3. Супрацоўніцтва Рэспублікі Беларусь з іншымі краінамі свету Рэспубліка  Беларусь  імкнецца  да  ўзаемавыгаднага  супрацоўніцтва  з 
усімі  краінамі  свету.  Найбольш  цесныя  і  дружалюбныя  палітычныя  і эканамічныя  сувязі  ўстанавіліся  з  Рэспублікай  Кітай.  Рэалізавана  некалькі дзясяткаў  інвестыцыйных  праектаў,  сярод  якіх  будаўніцтва  парку  "Вялікі камень", удзел Беларусі ў "Шаўковым шляху". Кітай шырока інвесціруе ў будаўніцтва заводаў і фабрык на тэрыторыі Беларусі.
У сваю чаргу з боку Беларусі ў Кітай ажыццяўляецца экспарт харчовай і сельскагаспадарчай прадукцыі. У Кітаі адкрыты прадпрыемствы па зборцы, абслугоўванні  і  збыце  беларускіх  самазвалаў, трактароў, камбайнаў  і  г. д. Высокі  ўзровень  цесных  эканамічных  сувязей  абумоўліваецца  высокай ступенню  дружбы  і  даверу  паміж  лідэрамі  дзвюх  краін:  Аляксандрам Рыгоравічам Лукашэнка і Сі Цзіньпінам.
Акрамя  таго,  Рэспубліка  Беларусь  актыўна  развівае  гандлёвыя  і эканамічныя сувязі з краінамі Азіі, Афрыкі і Лацінскай Амерыкі. Беларуская прадукцыя  пастаўляецца  ў  дзясяткі  краін  свету  і  карыстаецца  высокім попытам.
Заходнееўрапейскі вектар знешняй палітыкі абумоўліваецца ціскам на Рэспубліку  Беларусь  з  боку  краін  "калектыўнага  Захаду".  Палітыка заходнееўрапейскіх дзяржаў накіравана на спробу эканамічнай і палітычнай блакады Рэспублікі Беларусь, увядзеннем розных санкцый і абмежаванняў. Пры  гэтым  Рэспубліка  Беларусь  выступае  за  наладжванне  дыялогу  і ўзаемавыгаднае супрацоўніцтва, якое пайшло б на карысць усім бакам.